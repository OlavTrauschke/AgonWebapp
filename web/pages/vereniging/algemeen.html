<!DOCTYPE html>

<html>

    <head>
        <title>Vereniging - Algemeen</title>
        <link rel="stylesheet" type="text/css" href="/app/style/contentBase.css" />
        <link rel="canonical" href="https://srvagon.nl/app/pages/vereniging/algemeen.html" />
        <meta charset="UTF-8" />
        <meta name="viewport" content="width=device-width, initial-scale=1.0" />
    </head>

    <body>
        
        <img src="/app/images/vereniging/algemeenTop.jpg" alt="Roeipanorama" id="topFoto" />

        <div id="content">
            <h1>Vereniging</h1>
            
            <p>
                A.S.R.V. Agon is een studentenroeivereniging in Almere.
                Agon combineert het gezellige verenigingsleven met dé studentensport.
                Roeien is een kracht- en conditiesport en is makkelijk te leren.
                Daarnaast staan de feesten in de roeiwereld bekend als de beste studentenfeesten!
                Kom gerust een keertje langs of train een keer mee!
            </p>
            
            <p>
                Op dit moment is Agon gelokaliseerd bij RV Pampus.
                Agon maakt gebruik van alle faciliteiten van Pampus, inclusief het clubhuis en de boten.
                We roeien op de Hoge Vaart en de Lange Wetering te Almere.
                Dit water staat bekend als het best coachbare roeiwater van Nederland.
                Kilometers lang rechtdoor met fietspad erlangs, geen stroming, geen golven en nauwelijks beroeps- of pleziervaart.
            </p>
            
            <p>
                Bij A.S.R.V. Agon kan geroeid worden op alle niveaus.
                Variërend van fanatieke &lsquo;borrelbootjes&rsquo; tot serieuze wedstrijdploegen.
                Daarnaast is er genoeg ruimte voor het gezellige studentenverenigingsleven.
                Eens per week eten we samen, daarnaast hebben we regelmatig leuke borrels, feesten, filmavondjes en andere activiteiten.
                Je mag helemaal zelf weten hoe actief je meedoet met de activiteiten. Niks is verplicht en er is GEEN ontgroening.
            </p>
            
            <p>
                Almere is een groeiende stad met een groeiende studentenpopulatie.
                In Almere zijn twee hogescholen gevestigd en daarnaast wonen er veel studenten die in Amsterdam of elders studeren.
                Agon is in korte tijd een begrip geworden binnen Almere en krijgt steeds meer naamsbekendheid in de rest van de roeiwereld.
            </p>

            <h1>Roeien bij Agon</h1>
            <p class="emphasized">
                Trainingsmomenten:
            </p>
            <ul>
                <li>
                    Dinsdagavond 18:00 uur<br />
                    Trainen, aansluitend soosavond waarbij we samen koken, eten en een biertje drinken.
                    Niks is verplicht en je mag zo lang blijven als je wil.
                </li>
                <li>
                    Zaterdagochtend 11:00 uur<br />
                    Trainen
                </li>
            </ul>
            <p>
                Daarnaast sta je vrij om (met je ploeg) te trainen wanneer je wilt. Het is dus mogelijk om meerdere vaste trainingsmomenten te hebben.<br />
            </p>
            <p>
                <span class="emphasized">Ontmoet medestudenten</span><br />
                Roeien bij Agon betekent dat je een gezellige groep medestudenten ontmoet.
                De wekelijkse trainingen en de soosavonden zijn het moment waarop je vrienden maakt.
                Daarnaast organiseren we allerlei andere activiteiten zoals filmavondjes, feestjes en diners.
            </p>
            <p>
                <span class="emphasized">Geen ontgroening</span><br />
                Agon is een studentenvereniging maar we doen niet aan ontgroeningen. 
            </p>
            
        </div>

    </body>
</html>
